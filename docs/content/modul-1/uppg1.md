# Övningar - Modul 1

## Uppgift 1
Skriv ett program som skriver ut ~~valfri text~~ ”Hello World!”. *Valfrihet är överskattat...*

## Uppgift 2
Skriv ett program som skriver ut text på minst tre rader. Med minst en blank rad någonstans. Se nedanstående exempel.
```
Det här programmet skriver ut text.
Men på flera rader.

Och ibland med helt tomma rader.
```
## Uppgift 3
Skriv ett program som skriver ut följande text, eller vilken text du vill, så länge den har citattecken.
```
Vissa tecken är "reserverade" av programspråket.
```

## Uppgift 4
Vi ska inte låta vårt användargränssnitt begränsa oss, släpp lös din konstnärliga sida och skriv ett program som ritar ut en  tjusig pyramid. Se exempel.
```
  / \
 /   \
/_____\
```

## Uppgift 5
Skriv ett program som skriver ut valfri text, men med en annan färg än standard, programmet ska även ha en annan bakgrundsfärg. Kanske försöka matcha en flagga, t.ex. blå och gul.

När användaren trycker på enter ska en ny text dyka upp, i ännu en annan färg.


## Uppgift 6
Console.Beep() är en underskattad metod. Skriv ett program som använder minst 4 olika rader med Beep(), raderna ska ha olika frekvens och längd. 

Försök att få till en liten melodi eller dylikt.

## Uppgift 7
Skriv ett program som skriver ut en valfri mening, men istället för att skriva ut allt på en gång så ska varje ord skrivas ut ett i taget, men fortfarande på en rad.

## Uppgift 8 
1. Skriv ett program som frågar vad användaren heter och låter användaren svara. Programmet ska sen skriva ut en hälsning till användaren, något i stil med ”Hej vad trevligt att träffas [namn], hoppas du får en trevlig dag!”  
  
2. Utveckla programmet genom att också låta programmet fråga efter två andra valfria saker, exempelvis ålder och favoritmat, inkluderas även denna information i programmets svar till användaren.

## Uppgift 9
Skriv ett program som frågar användaren vilket år det är nu, sen ska programmet svara BÅDE vilket år det var förra året, men också vilket år det är om 10 år.

## Uppgift 10
Skriv ett program som frågar användaren efter två tal.
1. Programmet ska beräkna och skriva ut differensen av talen.
2. Utveckla programmet så att det också beräknar och skriver ut talen upphöjt till varandra. *Tips: Klassen Math.*

## Uppgift 11
Skriv ett program som låter användaren skriva in 3 tal och returnerar talens summa, produkt och medelvärde.

Programmet ska kunna hantera decimaltal och avrunda utskrifter till 3 decimaler.



## Uppgift 12
Skriv ett program som tar in 2 tal från användaren och sedan utför de fyra räknesätten på dem. Addition, subtraktion, multiplikation och division. Programmet ska skriva ut beräkning och svar.

Utveckla ditt program så att subtraktionen och divisionen utförs på ”båda håll”, alltså både x/y och y/x.  
  
Utveckla ditt program så att det också hanterar decimaltal.

## Uppgift 13
Skriv ett program som beräknar och presenterar area och omkrets av en cirkel, baserat på relevant information som programmet frågar användaren om.

Utveckla programmet så att det inte kraschar vid oväntad input.


## Uppgift 14
Skriv ett program som beräknar utvecklingen på ett sparkonto med fast ränta. Programmet ska fråga användaren om hur mycket pengar som sätts in, hur stor ränta som är på kontot och hur många år pengarna ska vara på kontot.  
  
Programmet ska sedan skriva ut hur mycket pengar på kontot som finns efter så många år, enligt y = C * a^x där y är värdet, C är startvärdet, a är förändringsfaktorn samt x är tiden.

## Uppgift 15
Skriv ett program som löser andragradsekvationer på formen x^2 + px + q = 0. Programmet ska fråga användaren om p och q och med hjälp av dem lösa ekvationen. 

Programmet ska hantera decimaltal. Svaret ska avrundas till något lämpligt, kanske 2 decimaler. 




