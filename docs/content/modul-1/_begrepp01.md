# Begrepp - Modul 1



## Datorer och programmering
**Exekvera:** Att köra ett datorprogram.

**Indata:** Information till datorn från t.ex. tangentbord och mus.

**Utdata:** Information från datorn från t.ex. skärm och högtalare.

**Processor:** Även känt som CPU, datorns "hjärna", exekverar programmet.

**Minne:** Lagrar information under programmets körtid.

**Källkod:** Instruktioner till en dator, skrivna med ett programmeringsspråk.

**Maskinkod:** Instruktioner till dator skrivet som en serie av ettor och nollor.

**Hårdvara:** Samlingsnamn för en dators fysiska delar.

**Syntax:** Regler för hur ett programmeringsspråk ska skrivas.

**Kompilering:** Källkoden översätts till maskinkod innan programmet exekveras.

**Interpretering:** Källkoden översätts till maskinkod medans programmet exekveras.

**Lågnivåspråk:** Programmeringsspråk nära maskinkod som ger detaljerad kontroll över hårdvaran, till exempel assembler.

**Högnivåspråk:** Programmeringsspråk närmare mänskligt språk som är lättare att läsa och skriva, till exempel Python, Java och C#.

**IDE (Integrated Development Environment):** En programvara som kombinerar verktyg som kodredigerare, kompilator och debugger för att underlätta programmering.



## Variabler
**Variabel:** Har ett namn och används för att lagra värden.

**Deklarera:** Att skapa en variabel, med namn och datatyp.

**Tilldelning:** Att ge en variabel ett värde.

**Initiering:** Deklaration och tilldelning i samma sats (på samma rad).

**Sats:** En instruktion som utför något, vanligtvis en rad, avslutas med semikolon.

**Camel case:** Variabelnamn som består av flera ord, första ordet har liten bokstav, efterföljande ord har stor begynnelsebokstav, t.ex. minFinaVariabel.

**Nyckelord:** Fördefinierade ord i ett programmeringsspråk som har en speciell betydelse och inte kan användas till något annat, t.ex. if, while och for.

## Datatyper
**Datatyp:** Kategorisering av data som anger vilken typ av värde en variabel kan innehålla, till exempel heltal eller text.

**Primitiv datatyp:** En grundläggande datatyp som stöds direkt av programmeringsspråket, till exempel int, float och char.

**Flyttal:** En datatyp för tal med decimaler, till exempel 3.14 eller -0.001.

**Char:** En datatyp som representerar ett enskilt tecken, till exempel 'A' eller '5'.

**Bool:** En datatyp som representerar två möjliga värden: sant (true) eller falskt (false).



## Typkonvertering
**Typkonvertering:** Att omvandla en variabel från en datatyp till en annan.

**Implicit konvertering:** Automatisk omvandling av en datatyp till en annan utan någon syntax.

**Explicit konvertering/Casting/Type casting:** Att manuellt omvandla en variabel från en datatyp till en annan med hjälp av en specifik syntax.

**Parse():** En metod som omvandlar en sträng till en annan datatyp, till exempel från text till ett tal.

**TryParse():** En metod som försöker omvandla en sträng till en annan datatyp och returnerar ett boolskt värde som indikerar om konverteringen lyckades.

**Exekveringsfel:** Ett fel som uppstår när ett program körs, till exempel en division med noll.

## Operatorer
**Operator:** Ett tecken eller en symbol som utför en operation på en eller flera operander, till exempel +.

**Operand:** Ett värde eller en variabel som en operator utför en operation på.

**Konkatenering:** Att slå samman två eller flera strängar till en enda sträng.

**Trunkering:** Att ta bort decimaldelen av ett flyttal, vilket resulterar i ett heltal.

