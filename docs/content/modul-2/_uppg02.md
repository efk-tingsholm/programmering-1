# Övningar - Modul 2

## Uppgift 1
Skriv ett program som tar in två tal från användaren. Programmet ska sedan skriva ut det minsta talet. 

Lägg även till en funktion som hanterar specialfallet då talen är lika stora.

## Uppgift 2
Skriv ett program som tar in ett heltal från användaren. Programmet ska undersöka om talet är jämnt eller udda och återkoppla den informationen till användaren.

Programmet ska även ge ett felmeddelande om användaren skriver in något annat än ett heltal.

## Uppgift 3
Skriv ett program som kör en enkel frågesport med användaren, minst 3 frågor, kan handla om vad som helst. 

Programmet ska ställa frågorna i ordning och ge återkoppling för varje svar om man svarat rätt eller fel.

Utveckla programmet med en poängfunktion som efter en genomförd omgång ger återkoppling i stil med "Du fick 3 av 5 möjliga rätta svar" eller dylikt.

## Uppgift 4
Skriv ett program som "betygsätter prov", programmet ska informera användaren om poänggränserna och sen fråga användaren vad den fick för poäng.

Programmet ska sedan återkoppla till användaren vad för omdöme F/E/D/C/B/A det motsvarar. Det ska inte gå att lura programmet med genom att ange mer än maxpoäng, eller negativa poäng, eller annat oklart.



## Uppgift 5 
Skriv ett program som frågar användaren vilken veckodag det är.

Programmet ska förstå vilken veckodag som avses oavsett om man använder stor bokstav eller inte. 

Programmet ska sedan föreslå en maträtt baserat på veckodagen. Måndag och torsdag ska ha samma förslag. Använd ett switchuttryck för att lösa uppgiften.

## Uppgift 6
Skriv ett program som tar in tre tal från användaren. 

Programmet ska sedan skriva ut talen prydligt i storleksordning, med det minsta talet först, ex. 13, 15, 33.

## Uppgift 7
Skriv en utökad miniräknare, användaren ska kunna välja vilket räknesätt som används från de fyra räknesätten. 

Programmet ska fråga efter ett tal, sen ett räknesätt, sen ett tal till.

Programmet kan med fördel utvecklas till att hantera decimaltal och operationerna roten ur och upphöjt till.

## Uppgift 8 
Skriv ett program som tar in en vinkel från användaren. Ett tal alltså.

Programmet ska sedan återkoppla med vilken "typ" av vinkel som angivits, exempelvis om vinkeln är spetsig, rät, trubbig, rak eller hel (En hel vinkel är 360 grader).

Programmet ska hantera negativa vinklar på så vis att de översätts till positiva, tänk enhetscirkeln. Ex. om användaren anger en vinkel -90 grader så ska programmet översätta det till 270 grader. (Det handlar alltså om att ta 360 + x).



## Uppgift 9
Skriv ett program som tar in ett årtal från användaren. Programmet ska protestera via felmeddelande om användaren inte skriver in ett årtal. Programmet ska inte acceptera negativa årtal.

Programmet ska sedan svara på om det givna årtalet är nutid, dåtid eller framtid. Programmet ska även återkoppla om det är ett skottår.

## Uppgift 10
En godisbutik har följande prisbild:

- 9.90 kr/hg vid köp upp till 1 kg
- 8.90 kr/hg vid köp från 1 till 2 kg
- 7.90 kr/hg vid köp över 2 kg

a) Skriv ett program som frågar efter vikten i hg och sedan skriver ut priset till användaren. 1 kg = 10 hg.

b) Skriv ett program som frågar användaren hur mycket pengar den har och sen skriver ut hur många hg godis denne kan köpa för pengarna. 

Notera att för 95 kr kan man köpa cirkus 10,67 hg.

## Uppgift 11
Uppdaterad PQ-formel. Utveckla ditt tidigare program som löser andragradsekvationer, eller skriv ett nytt.

Programmet ska nu förutom den tidigare funktionaliteten också hantera ekvationer på formen ax^2 + bx + c = 0. 

Andragradsekvationer kan sakna reella rötter, om diskriminanten (uttrycket under rottecknet) är negativ. Programmet ska ge ett felmeddelande om detta inträffar, ex. "Saknar reella lösningar". 

Alternativt ska programmet svara med ekvationens imaginära rötter, ex. x^2 = -9 ger x = 3i och x = -3i








